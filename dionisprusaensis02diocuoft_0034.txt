16 DIONIS BORYSTHENITICA

κόσμον εὐειδῆ καὶ καλὸν ἀμηχάνως, πολὺ δὴ λαμπρότερον ἢ οἷος
ὁρᾶται νῦν. πάντα γάρ που καὶ τᾶλλα ἔργα τῶν δημιουργῶν καινὰ
ἀπὸ τῆς τέχνης καὶ τῶν χειρῶν παραχρῆμα τοῦ ποιήσαντος κρείττω
καὶ στιλπνότερα. καὶ τῶν φυτῶν τὰ νεώτερα εὐθαλέστερα τῶν
παλαιῶν ὅλα τε βλαστοῖς ἐοικότα. καὶ μὴν τά γε ζῷα εὐχάριτα 5
καὶ προσηνῆ ἰδεῖν μετὰ τὴν γένεσιν, οὐ μόνον τὰ κάλλιστα αὐτῶν,
πῶλοί τε καὶ μόσχοι καὶ σκύλακες, ἀλλά καὶ θηρίων σκύμνοι τῶν (100 R]
59 ἀγριωτάτων. ἡ μὲν γὰρ ἀνθρώπου φύσις νηπία τότε ’καὶ ὑδαρὴς
ὁμοία Δήμητρος ἀτελεῖ χλόῃ, προελθοῦσα δὲ εἰς τὸ μέτρον ὥρας
καὶ νεότητος παντὸς ἀτεχνῶς φυτοῦ κρεῖττον καὶ ἐπιφανέστερον lo(454
βλάστημα. ό δὲ ξύμπας οὐρανός τε καὶ κόσμος, ὅτε πρῶτον συνε-
τελέσθη, κοσμηθεὶς ὑπὸ τῆς σοφωτάτης τε καὶ ἀρίστης τέχνης, ἄρτι
τῶν τοῦ δημιουργοῦ χειρῶν ἀπηλλαγμένος, λαμπρὸς καὶ διαυγὴς ’
καὶ πᾶσι τοῖς μέρεσι παμφαίνων, νήπιος μὲν οὐδένα χρόνον ἐγέ-
νετο οὐδὲ ἀσθενὴς κατὰ τὴν ἀνθρωπίνην τε καὶ θνητὴν τῆς φύσεως 15
60 ἀσθένειαν, νέος δὲ καὶ ἀκμάζων εὐθύς ἀπὸ τῆς ἀρχῆςζ ὅτε δὴ
καὶ ό δημιουργὸς αὐτοῦ καὶ πατὴρ ἰδὼν ἥσθη μὲν οὐδαμῶς· τα-
πεινὸν γὰρ ἐν ταπεινοῖς τοῦτο πάθος· ἐχάρη δὲ καὶ ἐτέρφθη
διαφερόντως
ἥμενος Οὐλύμπῳ, ἐγέλασσε δέ οἱ φίλον ἦτορ 20
γηθοσύνῃ, ὅθ’ ὁρᾶτο θεούς V
τούς ἅπαντας ἤδη γεγονότας καὶ παρόντας. τὴν δὲ τότε μορφην
τοῦ κόσμου, λέγω δὲ τὴν τε ὥραν καὶ τὸ κάλλος ἀεὶ καλοῦ ὄντος
ἀμηχάνως, οὐδεὶς δύναιτ’ ἂν ἀνθρώπων διανοηθῆναι καὶ εἰπεῖν
ἀξίως οὔτε τῶν νῦν οὔτε τῶν πρότερον, εἰ μὴ Μοῦσαί τε καὶ 25
Ἀπόλλων ἐν θείῳ ῥυθμῷ τῆς εἰλικρινοῦς τε καὶ ἄκρας ἁρμονίας.
61 ὅθεν δὴ καὶ ἡμεῖς ἐάσωμεν τὰ νῦν, ὅσον ημῖν δυνατὸν ἐπᾶραι τὸν
λόγον οὐκ ὀκνήσαντες. εἰ δὲ ἀτεχνῶς ὑψηλόν τε καὶ ἐξίτηλον
ἀπέβη τὸ τοῦ λόγου σχῆμα, ὥσπερ οἱ δεινοὶ περὶ τούς ὄρνιθάς
φασι τὸν σφόδρα ἄνω χωρήσαντα καὶ τοῖς νέφεσιν ἐγκρύψαντα 30
αὐτὸν ἀτελῆ τὴν μαντείαν ποιεῖν, οὐκ ἐμὲ ἀξιον αἰτιᾶσθαι, την δὲ
Βορυσθενιτῶν ἀξίωσιν, ὡς τότε ἐκεῖνοι λέγειν προσέταξαν.

2 δρᾶτε Μ καινὰ Reiskius, καὶ τὰ libri 3 καὶ τῶν χειρῶν om. UT
5 ὅλα τε libri, ὅσα τε Reiskius εὐχάριστοι ΠΒΤ 6 δεῖν Μ 8 τότε
scripsi, τε libri ll ὃ δὲ scripsi, ὃ δὴ libri 14 νήπιος Β ῥήπιος MUT
16 δὴ καὶ o‘ om. M, quod ferri posse si ὅ τε scribatur censet Emp. ‚20 Hom.
ΙΙ. 21, 389 sq., ubi θεοὺς ἔριδι ξυνιόνταςὶ 23 λέγων τήν τε ΠΤ 25 προ-
τέρων UBT 26 θύω Μ 27 ἐάσομεν Μ 28 ἐξὴτηλον Μ ἐξήτιλον
U m. pr. 30 ἀναχωρήσαντα UBT 31 αὐτὸν Μ 32 βωρυσθενειτῶν Μ
βωρυσθενιτῶν U λέγειν ἐκεῖνοι (hoc ord.) UBT

 

