TESTIMONIA DE VITA DIONIS (SYNESIUS) 319

καὶ δοκεῖ σαφῶς ἀναχωρεῖν τῶν οἰκείων ήθῶν, ὡς ἂν καὶ λαθεῖν
ὅτι Δίων ἐστί, παρακινήσας εἰς τὸ νεώτερον· ἀλλ’ εὐλαβῶς ἀπ·
τεται τῆς παρανομίας, καὶ αἰσχυνομένῳ γε ἔοικεν, ὅταν τι παρα-
κεκινδυνευμένον καὶ νεανικὸν προενέγκηται· ὥστε κᾶν αἰτίαν φύγοι
δειλίας, εἰ πρὸς τὴν ὕστερον ἐπιπολάσασαν τῶν ῥητόρων τόλμαν 5
(41 Ρ) αὐτὸν ἐξετάζοιμεν, τοῖς πλείστοις δὲ τῶν ἑαυτοῦ, καὶ παρὰ βραχὺ
τοῖς ἅπασι μετ’ ἐκείνων ταττέσθω τῶν ἀρχαίων τε καὶ στασίμων
ῥητόρων, παρ’ ὁντινοῦν καὶ δήμῳ διαλεχθῆναι καὶ ἰδιώτῃ τοῦ
παντὸς ἄξιος. οἵ τε γάρ ῥυθμοὶ τοῦ λόγου κεκολασμένοι καὶ τὸ
βάθος τοῦ ἤθους οἷον σωφρονιστῇ τινι καὶ παιδαγωγῷ πρέπον 10
πόλεως ὅλης ἀνοήτως διακειμένης. ὥσπερ δὲ τήν ἑρμηνείαν οὔτε
μίαν ἔφαμεν πάντως οὔτε ἀνεπίγνωστον ὅτι Δίωνός ἐστιν ἑκατέρα,
νῦν μὲν ῥήτορος ἀνδρός, νῦν δὲ πολιτικοῦ, οὕτω καὶ τὰς διανοίας,
ὅστις οὐκ αὐτὸς δίχα διανοίας ἐπιβάλλει τάς ὄψεις ὅτῳ δὴ τῶν
βιβλίων αὐτοῦ, ἐπιγνώσεται Δίωνος οὔσας ἐν ταῖν δυεῖν ἰδεάινΥ 15
τῶν ὑποθέσεων· κᾶν τὸ φαυλότατον προχειρίσῃ, τὸν Δίωνα ὄψει
τὸν ποριμώτατον τῇ ῥητορεία παντὸς ἐξευρεῖν λόγους· μακρῷ γὰρ
(193) δὴ σοφιστῶν κατά τὸ ἐπιχειρῆσαι διήνεγκεν. εἰ δέ τις καὶ ἕτερος
σοφιστὴς ἦν εὔπορος, ἀλλὰ πολλοῦ γε καὶ δεῖ παραβάλλεσθαι
πρὸς τὴν τοῦδε πυκνότητα· ἅμα δὲ καὶ θαυμαστή τις ἰδιότης 20
χαρακτηρίζει τάς Δίωνος ἐπινοίας. δηλούτω σοι τὸν ἄνδρα ὁ
Ῥοδιακός τε καὶ o‘ Τρωικός· εἰ δὲ βούλει, καὶ ὁ τοῦ κώνωπος
ἔπαινος. ἐσπουδάσθη γάρ τῷ Δίωνι καὶ τὰ παίγνια, πανταχοῦ
τῇ φύσει χρωμένῳ· καὶ οὐκ ἂν ἀπιστήσαις αὐτὰ τῆς αὐτῆς εἶναι
παρασκευῆς τε καὶ δυνάμεως. 25
Ταῦτά μοι περὶ Δίωνος εἰπεῖν ἐπῆλθε πρὸς τὸν ὕστερόν ποτε
παῖδα ἐσόμενον, ἐπεί μοι καὶ διεξιόντι τούς παντοδαπούς αὐτοῦ
λόγους μεταξύ τὸ μάντευμα γέγονε. πατρικὸν δή πέπονθα, καὶ
ἤδη συνεῖναι τῷ παιδὶ βούλομαι καὶ διδάσκειν ἅττα μοι φρονεῖν
ἔπεισι περὶ ἑκάστου συγγραφέως τε καὶ συγγράμματος, συνιστὰς 30
αὐτῷ φίλους ἄνδρας μετὰ τῆς προσηκούσης ἕκαστον κρίσεως· ἐν
οἷς ἔστω καὶ Δίων ὁ Προυσαεύς, περιττὸς ἀνὴρ εἰπεῖν τε καὶ
γνῶναι. καὶ τοῦτον οὖν ἐπαινέσας αὐτῷ παραδίδωμι, ἵνα μοι
μετὰ τοὺς τῆς γενναίας φιλοσοφίας προστάτας ἀπάρχοιτό ποτε
καὶ τοῖς πολιτικοῖς τοῦ Δίωνος γράμμασι, μεθόριον αὐτὰ ήγού- 35
μενος τῶν προπαιδευμάτων τε καὶ τῆς ἀληθινωτάτης παιδείας.

4 προσενέγκηται L 12 παντοίως L 16 προχειρῆ L m. pr. 17 γὰρ
a corr. rec. L 19 ἦν om. L 20 τούτου L 22 ὃ prius om. L

28 γέγονεν L

