 

 

ORATIO XIX. 257

ἢ πλάττοντας ἴδοι· καὶ ὡς τοῖς παιδοτρίβαις οὐκ ἀρκεῖ εἰπεῖν τὰ
,παλαίσματα , ἀλλὰ καὶ δεῖξαι ἀνάγκη τῷ μαθησομένῳ· οὕτω καὶ
ἐν ταῖς τοιαύταις συμβουλίαις πλείων ἠ ὠφέλεια γίγνοιτ’ ἄν, εἴ
τις αὐτὸν πράττοντα ἴδοι τὸν συμβεβουλευκότα. ὡς ἔγωγε, καὶ εἰ
5 ἀναγιγνώσκειν με δέοι σοῦ ἀκροωμένου, τῆς σῆς ἕνεκα ὠφελείας
οὐκ ἂν ὀκνήσαιμι, στέργων τέ σε καὶ τῆς σῆς φιλοτιμίας ἀγάμενος
καὶ τῆς πρὸς ἐμὲ τιμῆς χάριν εἰδώς.

 

(26οΜ) (69) ΠΕΡΙ ΤΗΣ AYTOY ΦΙΑΗΚΟΙΑΣ.

Ἐδέοντο μὲν πάλαι τῶν οἰκείων τῶν ἐμῶν τινες ἐντυγχάνειν 1
μοι· καὶ τῶν πολιτῶν δὲ ἐλέγοντο ἐπιθυμεῖν πολλοὶ θεάσασθαι,
10 νομίζοντες πλέον τι παρὰ τοὺς ἄλλους ἔχειν με διὰ τὴν ἄλην καὶ
τὴν μεταβολὴν τοῦ βίου καὶ διὰ τὴν δοκοῦσαν αὐτοῖς τοῦ σώματος
ταλαιπωρίαν· τελευτῶντες δὲ ἤδη καὶ ἐνεκάλουν, ἀδικεῖσθαι φά-
σκοντες. ἐγὼ δὲ οὐκ ἤθελον ἐγγυς ἰέναι πρὸς αὐτοὺς τοὺς ὅρους,
ἀλλὰ ἐδόκει μοι τὸ τοιοῦτο παντελῶς ἀχθομένου τινὸς εἶναι τῇ
15 φυγῇ καὶ ἐπιθυμοῦντος κατελθεῖν· ὥσπερ οἱ μηδὲν καταλιπόντες

ἐν τῇ κύλικι δῆλοί εἰσι πάνυ διψῶντες. ἐλθὼν οὖν εἰς Κύζικον 2
486311) ἐκεῖ διέτριβον καὶ παρεῖχον, εἴ τις βούλεταί μοι τῶν ἐπιτηδείων
συγγίγνεσθαι. καὶ δὴ τὸ τοῦ κιθαρῳδοῦ τοῦτο ὃ λέγουσιν ἔσωσέ
με, ᾠδήν τινα ᾄσαντα αὐτοῖς. ἐπεὶ γὰρ ἧκεν ὁ ἀριστος τῶν νῦν
2ο κιθαρῳδῶν, ὡς δ’ ἔνιοί φασιν, οὐδὲ τῶν πρότερον οὐδενὸς ἐνδεέσ-
τερος, ἀλλ’ οὐδὲ Ἀρίονος τοῦ ἐκ πελάγους, μαντευόμενοι δῆλον
ὅτι, πῶς γὰρ ἂν εἰδεῖεν τὸ σαφὲς οὐκ ἀκούσαντες ἐκείνου,· -· ὡς
δ’ οὖν τάχιστα ᾔσθοντο ἐπιδημοῦντα τὸν ἄνδρα, εὐθὺς καὶ σπουδὴ

ἀμήχανος καὶ πάντες ἐβάδιζον εἰς τὸ βουλευτήριον. ἐγώ οὖν καὶ 3
25 αὐτὸς, ἐξεῖναι νομίζων καὶ ἡμῖν ἀκοῦσαι καὶ μεταλαβεῖν οὕτω

3 πλεῖον Β πλείον U ω’φέλια Μ γίνοιτ’ ἂν Μ 4 ὡς καὶ UB
5 ἀναγινώσκειν U ὠφελίας Μ 6 στέργωντές σε Μ 10 ἄλην καὶ τὴν
μεταβολὴν Geelius, ἄλλην καὶ τὴν μεταβολὴν Μ ἄλλην καὶ μεταβολὴν Β ἄλην
μεταβολὴν U 18 συγγίνεσθαι Β καὶ δὴ καὶ U δ’ om. M. Videntur trimetri
comici latere: τὸ τοῦ κιθαρωδοῦ τοῦθ’, ὃ λέγουσ’, ἔσωσέ με φ’δήν τιν’ αὐτοῖς -
20 τῶν πρώτων οὐδενὸς U 21 ἀρείονος UBM τοῦ ἐκ Reiskius, ἐκ τοῦ
libri 22 ἄν εἰδεῖεν τὸ σαφὲς Β εἰδεῖεν τὸ σαφὲς (om. ἄν) U ἂν ἐντὸς ἀφὲς
Μ m. pr. οὐκ om. U 23 malim: εὐθὺς ἦν σπουδὴ 24 βουλευτήριον
suspectum Bethio 25 οὕτως U
DIO. II. 17

