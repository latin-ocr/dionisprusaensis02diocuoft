334 APPENmX 111.

sophorum cummuni. — An Salvius Cocceianus et Dionis patronus
et caussa fuit exilii? Habet illud aliquid e nominis paritate praesidii.
Nam quod existimant a Nerva Cocceiani nomen accepisse Dionem,
idoneo argumento doceri nequit. At Salvius Cocceianus quod Othonis
Imperatoris, patrui sui, diem natalem celebravit, ad mortem adactus
est ¹). Itaque v. τότε εὐδαίμονες adversantur, quae non possunt
non referri ad gentis Flaviae Imperatores. Nec a suorum caede
ita sibi temperavit Domitianus, ut quo revocaremus Dionis verba
non haberemus, sed potius facta eligendi optione haesitationem nobis
adtulit. Nam e patruelibus suis duos necavit, Τ. Flavium Sabinum et
Flavium Clementem2). Horum alterum utrum intelligendum esse mihi
persuadeo. Exploremus utrum Dio dixerit. Haud temere οἰκειότητα
copulavit et συγγένειαν, quorum illud affinitatem, hoc cognationem
significat 3). At hinc nihil colligi potest. Nam Flavius Clemens
uxorem habebat Flaviam Domitillam, Domitiani sororis filiam 4);
T. Flavium Sabinum occidit, collegam Cosulatus, quo uxore eius
Iulia, Imperatoris Titi filia, potIretur. Iam Sabinus si patronus fuit
Dionis, v. ἀποθανόντος διὰ τὴν ἐκείνων οἰκειότητα καὶ ξυγγένειαν
quam vere dicta sint non latet. Sed eadem ne a Clemente quidem
aliena sunt. Aliud igitur, quo res conficiatur, indicium circum-
spiciamus.

Flavius Clemens occisus est a. 95, uno ante ipsum Domitianum
ann03 Flavius Sabinus a. 82. Αἰο igitur Sabinum intelligendum esse.
Nam de diuturnitate exilii saepe conquestus est Dio ⁵).

Illa igitur caussa fuit exilii. Iras autem Imperatoris magna con-
stantia tulit, qui furibundum hominem ultro lacesseret et ore styloque
eius nequitiam castigaret. Quae libertatis suae monumenta superesse
ait et omnium manibus te1·i; ad nos vero non pervenerunt. Nam
oratio Athenis de exilio habita (Orat. XII.) serioris haud dubie
temporis est. An Orat. VI. de tyrannide significari existimabimus?

Sequitur ut in genus exilii inquiramus: de quo qui Dionis vitam
scripsere diversissima quaeque narrarunt. Et Philostratus quidem
non damnatum tradit, sed voluntario exilio ex hominum oculis
excessisse, atque nunc palando nunc latitando saluti suae consuluisse.

1) Sueton. Domit. c. 10.

2) Sueton. Dom. c. 10 et 15.

3) Vid. Dion. Orat. T. l. p. 136, 10. et 138, 5. et p. 169, 9.

4) Vid. Xiphil. Domit. Don. Cass. Reim. p. 1112.

5) Τ. 11. p. 159, 25. ἐν τοσούτοις ἔτεσι φυγῆς. conf. 11. 208, 15. et
1. 59, 40.

1

1

Ι

