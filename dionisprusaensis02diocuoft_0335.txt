TESTIMONIA DE VITA DIONIS (SYNESIUS) 317

οὗτός γε ὁ λόγος ὑποτύπωσίς ἐστιν εὐδαίμονος βίου, πένητι καὶ
πλουσίῳ τοῦ παντὸς ἀνάγνωσμα ἀξιώτατον. ᾠδηκός τε γὰρ ἦθος
ὑπὸ πλούτου καταστέλλει, τὸ εὔδαιμον ἑτέρωθι δείξας, καὶ τὸ
καταπεπτωκὸς ὑπὸ πενίας ἐγείρει καὶ ἀταπείνωτον εἶναι παρα-
σκευάζει, τοῦτο μὲν τῴ καταμελιτοῦντι τὰς ἁπάντων ἀκοάς διηγή- 5
ματι, ὑφ’ οὗ κᾶν Ξέρξης ἀνεπείσθη, Ξέρξης ἐκεῖνος ὁ τὴν μεγά-
λην στρατιάν έλάσας ἐπὶ τοὺς (Έλληνας, μακαριώτερον ἑαυτοῦ
γεγονέναι κυνηγέτην ἄνδρα ἐν τῇ ὀρεινῇ τῆς Εὐβοίας κέγχρους
ἐσθίοντα, τοῦτο δὲ ταῖς ἀρίσταις ὑποθήκαις, αἶς χρώμενος οὐδεὶς
ἓ (39 Ρ) αἰσχυνεῖται πενίαν, εἰ μή γε καὶ φεύξεται. διὸ βελτίους οἱ τάτ- 10
τοντες αὐτὸν μετὰ τὸν ἔσχατον περὶ βασιλείας, έν ᾦ τέτταρας
ὑποθέμενος βίους καὶ δαίμονας, τὸν φιλοχρήματόν τε καὶ τὸν
ἀπολαυστικὸν καὶ τρίτον τὸν φιλότιμον, τελευταῖον δὲ καὶ ἐπὶ
πᾶσι τὸν εὔφρονα καὶ σπουδαῖον, ἐκείνους μὲν τοὺς κατὰ τὴν
ἀλογίαν ἅπαντας γράφει τε καὶ σχηματίζει, παύεται δὲ τοῦ βι- 15
βλίου, τὸν λοιπὸν ἐπαγγειλάμενος αὐτίκα ἀποδώσειν, ὅτῳ ποτὲ
πεπρωμένος ἐκ θεῶν ἐγένετο. χωρὶς οὖν τιθέντι τοὺς ἐν τοῖς
συχνοῖς λόγοις Διογένας τε καὶ Σωκράτας, οἳ καὶ περιττοὶ τὴν
φύσιν ἔδοξαν· καὶ οὐχ ἀπαντός ἐστιν ὁ τοῖν ἀνδροῖν τούτοιν
ζῆλος, ἀλλ’ ὅστις εὐθὺς αἵρεσίν τινα τῶν κατὰ φιλοσοφίαν 20
ὑπέσχετο· τὸν δὲ κατὰ τὴν κοινὴν φύσιν ζητοῦντι καὶ τὸν ἅπασιν
έγχωροῦντα, δίκαιον, ὅσιον, αὐτουργόν, ἀπὸ τῶν ὄντων φιλάνθρω-
πον, οὐκ ἂν ἕτερος ἀντὶ τοῦ Εὐβοέως ἀποδεδομένος εἴη βίος εὐ-
δαιμονικός. ἔτι καὶ τοὺς Ἐσσηνοὺς ἐπαινεῖ που, πόλιν ὅλην εὐ-
δαίμονα τὴν παρὰ τὸ νεκρὸν ὕδωρ ἐν τῇ μεσογείᾳ τῆς Παλαιστίνης 25
κειμένην παρ’ αὐτά που τὰ Σόδομα. ὁ γὰρ ἀνὴρ ὅλως, ἐπειδὴ
τοῦ φιλοσοφεῖν ἀπήρξατο καὶ εἰς τὸ νουθετεῖν ἀνθρώπους ἀπέ-
κλινεν, οὐδένα λόγον ἄκαρπον ἐξενήνοχε. τῷ δὲ μὴ παρέργως ἑν-
τυγχάνοντι δήλη καὶ ή τῆς ἑρμηνείας ἰδέα διαλλάττουσα καὶ οὐκ
οὖσα μία τῴ Δίωνι κατά τε τὰς σοφιστικὰς ὑποθέσεις καὶ κατά 30
(173) τὰς πολιτικάς. ἐν ἐκείναις μὲν γάρ ὑπτιάζει καὶ ὡραΐζεται, κα-
θάπερ ὁ ταώς περιαθρῶν αὑτὸν καὶ οἶον γανύμενος ἐπὶ ταῖς
ἀγλαΐαις τοῦ λόγου, ἅτε πρὸς ἓν τοῦτο ὁρῶν καὶ τέλος τήν εὐ-
φωνίαν τιθέμενος. ἔστω παράδειγμα ή τῶν Τεμπῶν φράσις καὶ

5 καταμελιττοῦντι L 8 ἔγχρους L m. pr. 12 βίους εὐδαίμονας (ευ
in ras. a corr.) L 14 τὴν ἀναλογίαν L 17 ἐκ τῶν θεῶν L 21 ζη-
τοῦντα L 24 ὅτι καὶ L 26 ν fin. in κειμένην a corr. L ἀν· in ἀνὴρ

a corr. L ὅλος L 27 ἤρξατο L 28 ἐξενήνοχεν L 31 γάρ a corr.
add. L 32 ταῶς L

