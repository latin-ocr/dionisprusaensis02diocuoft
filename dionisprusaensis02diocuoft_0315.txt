ORATIO XXX. 297

ἡμᾶς οὕτω γέγονεν ὡς ἔδοξε τῴ θεῷ, χρὴ δὲ μηδὲν τῶν ὑπ’ ἐκεί·

νου γιγνομένων χαλεπὸν ἡγεῖσθαι μηδὲ δυσχερῶς φέρειν, ὡς παρ-

αινοῦσιν ἄλλοι τε σοφοὶ καὶ οὐχ ἥκιστα Ὅμηρος, λέγων μηδαμῇ

ἀπόβλητα εἶναι ἀνθρώποις τὰ θεῶν δῶρα, καλῶς ὀνομάζων δῶρα

5 τὰ ἔργα τῶν θεῶν, ὡς ἅπαντα ἀγαθὰ ὄντα καὶ ἐπ’ ἀγαθῷ γιγνό-
μενα. ἐγὼ μὲν οὖν οὕτω φρονῶ καὶ δέχομαι πρᾴως τὴν πεπρω- 9

ίδδΟΒΠ) μένην, οὐκ έν ἑτέρῳ καιρῷ ταῦτα λέγων, ἀλλὰ παρούσης τε αὐτῆς

καὶ τὴν τελευτὴν ὁρῶν οὕτως ἐγγύθεν. ὑμεῖς δὲ ἐμοὶ πιστεύοντες,

ἐπειδὴ καὶ μᾶλλον ὑμῶν ἐπεμελήθην ἀληθείας, καθ’ ὅσον οἷοί τέ

10 έστε, μὴ συγχωρεῖτε τῇ ἀλγηδόνι, ὡς μηδενὸς ἐμοὶ δεινοῦ συμβε-
βηκότος, μηδὲ εἴ τις ἐπὶ τὸν δυσχερέστατον ἔλθοι τῶν λόγων (λέξω 10

δὲ αὐτὸν ύμῖν οὔτι που τερπνὸν ὄντα οὐδὲ χαρίεντα· οὐ γάρ οἶμαι

πρὸς χάριν τὴν ἡμετέραν γέγονεν· ἔχοντα δέ τι θαυμαστὸν ἴσως)

ὅτι τοῦ τῶν Τιτάνων αἵματός ἐσμεν ἡμεῖς ἅπαντες οἱ ἄνθρωποι.

15 ὡς οὖν ἐκείνων ἐχθρῶν ὅντων τοῖς θεοῖς καὶ πολεμησάντων οὐδὲ

ἡμεῖς φίλοι ἐσμέν, ἀλλὰ κολαζόμεθά τε ὑπ’ αὐτῶν καὶ ἐπὶ τιμωρίᾳ

γεγόναμεν, ἐν φρουρᾷ δὴ ὄντες ἐν τῷ βίῳ τοσοῦτον χρόνον ὅσον

ἕκαστοι ζῶμεν. τοὺς δὲ ἀποθνῄσκοντας ἡμῶν κεκολασμένους ἤδη
÷ (301 Μ) ἱκανῶς λύεσθαί τε καὶ ἀπαλλάττεσθαι. εἶναι δὲ τὸν μὲν τόπον 11

ῐ 20 τοῦτον, ὃν κόσμον ὀνομάζομεν, δεσμωτήριον ὑπὸ τῶν θεῶν κατε-

t σκευασμένον χαλεπόν τε καὶ δυσάερον, οὐδέποτε τὴν αὐτὴν κρᾶσίν

ᾖ τε, καὶ στάσιν τοῦ ἀέρος φυλάττον, ἀλλὰ ποτὲ μὲν ψυχρόν τε καὶ

ἱ]

παγερόν, ἀνέμου τε καὶ πηλοῦ καὶ χιόνος καὶ ὕδατος ἐμπεπλησμένον,

ποτὲ, δὲ αὖ θερμόν τε καὶ πνιγηρόν · μικρὸν δέ τινα παντελῶς καιρὸν

'¹ 25 τοῦ ἔτους μετρίως ἔχειν · κατασκήπτειν δὲκαὶ πρηστῆρας ἐν αὐτῷ καὶ

λ τυφῶνας ἐγγίγνεσθαι καὶ πολλάκις σείεσθαι κάτωθεν ὅλον. ταῦτα δὲ
Ι πάντα εἶναι κολάσεις δεινάς. ἐκπλήττεσθαι γάρ ἑκάστοτε ὑπ’ αὐτῶν 12

καὶ φοβεῖσθαι τούς ἀνθρώπους, ὁπότε συμβαίνοι. πρὸς δὲ τούτοις

οὐκ ἀνεχομένους τοῦ ἀέρος τὴν φαυλότητα καὶτὰς μεταβολὰς ἕτερα αὖ

“ 30 μηχανᾶσθαι μικρὰ δεσμωτήρια, τάς τε οἰκίας καὶ πόλεις, ξύλα καὶ

‹semu› λίθους ξυντιθέντας, ὥσπερ εἴ τις έν μεγάλῃ εἱρκτῇ ἑτέρας βραχυ-

τέρας ἐνοικοδομοῖ · καὶ τὰ φυόμενα ταῦτα καὶ τὸν καρπὸν τὸν ἐκ

γῆς ἕνεκα τοῦ παραμένειν ἡμᾶς γίγνεσθαι, καθάπερ δεσμώταις

3 ἀλλοις Μ cf. Hom. Il. III 65 οὗτοι ἀπόβλητ’ ἐστὶ θεῶν ἐρικυδέα
δῶρα 6 οὕτως U 9 οἷοίτ’ U 13 τὴν ὑμετέραν UB 22 φυλάττοντα Μ
24 πνιγερὸν UBM, πνιγηρὸν Τ 25 κατασκήπτειν scripsi, καταπίπτειν libri
26 κάτωθε νόμον Μ 28 συμβένοι U 29 ἀνεχόμενοι Β ἀνεχομένου UM,
ἀνεχομένους Τ 30 μηχανᾶσθε Β τάς τε - πόλεις mallem abesse, quia
a consuetudine huius generis narrationum abhorrent καὶ ξύλα U 31 ξυντι-
θέντες UB εἵρκτηι U 32 ἐνοικοδόμοι Μ

