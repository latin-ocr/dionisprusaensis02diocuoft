 

m) 10

15

Ι) 320

25

ORATIO XX. 261

τῆς Ἑλλάδος καὶ τῆς Ἰταλίας ἔνεστι τό τε ἀργεῖν καὶτὸ ῥᾳθυμεῖν,
καὶ οὐκ ἀπορήσει προφάσεως, ὅπου ἀν τύχῃ ὤν, δι’ ἢν βλακεύων
τε καὶ ἀσχολούμενος ἀναλώσει καὶ πάνυ πολὺν χρόνον, ἂν οὕτως
τύχῃ. μή οὖν βελτίστη (ff) καὶ λυσιτελεστάτη πασῶν ἠ εἰς αὐτὸν 8
ἀναχώρησις καὶ τὸ προσέχειν τοῖς αὑτοῦ πράγμασιν, ἐάν τ’ ἐν
Βαβυλῶνι τύχῃ τις ὢν ἐάν τ’ Ἀθήνησιν ἐάν τ’ ἐν στρατοπέδῳ
ἐάν τ’ ἐν νήσῳ μικρᾷ καὶ μόνος. αἱ γὰρ τοιαῦται ἀναχωρήσεις
καὶ ἀποδημίαι μικράν τινα ἔχουσι ῥοπὴν πρὸς τὸ σχολὴν ἄγειν
καὶ τὸ πράττειν τά δέοντα· ὥσπερ τοῖς ἀσθενοῦσιν ἐφ’ ἑτέρας
καὶ ἑτέρας κλίνας κατακλίνεσθαι φέρει μέν τινα ἐνίοτε μικρὰν
ἀνάπαυσιν, οὐ μὴν ἱκανήν γε οὐδ ² ὥστε ἀπαλλάξαι· -— ἰδεῖν τε 9
ἔστι καὶ ἐν τῷ πάνυ πολλῷ θορύβῳ τε καὶ πλήθει οὐ κωλυόμενον
πράττειν ἕκαστον τὸ αὐτοῦ ἔργον, ἀλλ’ 6 τε αὐλῶν ἢ διδάσκων
αὐλεῖν τοῦτο ποιεῖ πολλάκις ἐπ’ αὐτῆς τῆς ὁδοῦ τὸ διδασκαλεῖον
ἔχων καὶ οὐδὲν αὐτὸν ἐξίστησι τὸ πλῆθος οὐδὲ ὁ θόρυβος τῶν
παριόντων, 6 τε ὀρχούμενος ὁμοίως ἢ ὀρχηστοδιδάσκαλος πρὸς

,τούτῳ ἐστίν, ἀμελήσας τῶν μαχομένων τε καὶ ἀποδιδομένων καὶ

ἄλλα πραττόντων, 6 τε κιθαριστής 6 τε ζωγράφος· ὃ δὲ πάντων
σφοδρότατόν ἐστιν·οἱ γὰρ τῶν γραμμάτων διδάσκαλοι μετὰ τῶν
παίδων εν ταῖς ὁδοῖς κάθηνται, καὶ οὐδὲν αὐτοῖς ἐμποδών ἐστιν
ἐν τοσούτῳ πλήθει τοῦ διδάσκειν τε καὶ μανθάνειν. ἤδη δέ ποτε 10
εἶδον ἐγὼ διά τοῦ ἱπποδρόμου βαδίζων πολλοὺς ἐν τῷ αὐτῷ ἀν-
θρώπους ἄλλον ἄλλο τι πράττοντας, τὸν μὲν αὐλοῦντα, τὸν δὲ
ὀρχούμενον , τὸν δὲ θαῦμα ἀποδιδόμενον, τὸν δὲ ποίημα ἀναγιγ-
νώσκοντα, τὸν δὲ ᾄδοντα, τὸν δὲ ἱστορίαν τινὰ ἢ μῦθον διηγού-
μενον· καὶ οὐδὲ εἷς τούτων οὐδένα ἐκώλυσε προσέχειν αὐτῷ καὶ
τὸ προκείμενον πράττειν. καίτοι τούτων οὐδέν ἐστι τῶν ἔργων,11
ὃ συνάγει τήν ψυχήν καὶ καθίστησι καὶ καταφρονεῖν ποιεῖ τῶν
ἄλλων ἀπάντων. παιδεία δέ, ὡς ἔοικε, καὶ φιλοσοφία, αἳ μά-
λιστα τοῦτο διαπράττονται, πολλῆς ἐρημίας τε καὶ ἀναχωρήσεως
τυγχάνουσι δεόμεναι· καὶ ὥσπερ τοῖς νοσοῦσιν, εἰ μὴ πανταχόθεν
ἐστὶ σιωπή τε καὶ ἡσυχία, οὐ δυνατὸν ὕπνου μεταλαβεῖν, οὕτως

 

4 ᾗ add. Geelius παθῶν U m. pr. 5 ἀναχωρήσεις Μ τε ‘pro τ’
ἐν Β 6 τ’ ἐν Ἀθήνησιν Μ 10 κλείνης Μ (superscr. κλείνας) κατακλεί-
νεσθαι Μ 11 ἰδεῖν τέ ἐστιν Μ ἰδεῖν γε’ ἐστι UB, δὲ (pro τε) Τ et vulgata
12 κωλυαίμενον Μ 13 αὐτοῦ U 14 ποιεῖν Μ 15 ὁ om. M 16 οὔτε
pro ὅ τε U ὀρχισοδιδάσκαλος U 17 ἀποδιδομένων UBM, ἀποδυομέ-
νων Τ 18 ἔξω γράφος Μ 19 σφοδρότατόν Emp„ φοβερωτατόν libri
20 τῶν pro ἐν Μ 22 ἴδον Μ 24 exspectaveris. θαῦμα ἐπιδεικνύμενον
ἀναγινώσκοντα Β 29 αἳ om. M m. pr. 31 δεόμενοι Μ

