IV PRAEFATIO.

ipse Florentiae contuleram, non quo unus ille codex recensendo
textui sufficeret, sed ut unus saltem ex testibus antiquis qua par
est diligentia comparatus in publicum prodiret.

Fragmentis ex Stobaei Florilegio desumptis tria accesserunt,
quae in Maximi Florilegio Dioni tribuuntur3 quorum unum fortasse
genuinum est. In his investigandis Elteri me adiuvit benignitaS,
viri doctissimi et Florilegiorum graecorum 'omnium peritissimi.

Indices novos confeci iis qui apud Dindorfium sunt locupletiores;

quibus iis maxime qui de vita Dionis et philosophia quaerunt, con-
sulere volui.
, De Geticis Dionis hoc loco breviter disputare e re visum est,
quia non satis est nuda proponere in fragmentorum collectione quae
ex hoc Dionis opere Cassiodorium‚ Iordanis fontem, vel Ablabium
excerpsisse putamu8‚ sed cur ita terminos figamus causae deside0
rantur.

Notum est rerum Gothicarum scriptores, Cassiodorium et Iorda-
nem, ut genti Gothorum venerandae antiquitatis laudem et auctori-
tatem adderent, in suum usum vertisse quaecunque de Getis bona
et laudabilia apud antiquos scriptores tradita inveniebant. Huic
proposito praeter ceteros aptus videbatur Dio, qui de Getis i. 6.
Dacis, ad quorum fines exul pervenerat, librum conscripserat pecu-
liarem. Quae autem fuerit Geticorum Dionis indoles quidque ora·
torem et philosophum moverit ut historiae fines semel ingrederetur,
si etiam nunc intellegi poterit ex iis quae apud Iordanem leguntur,
multum profecto faciet ad instaurandam Dionis imaginem.

Certum est non ipsum Iordanem opere Dionis usum esse, sed
quae ex Dione hausta profert cum ceteris plerisque Cassiodori
Gothorum historiae debere. Nam Iordanem apparet Cassium Dionem
oum chrysostomo confundere; quod vix ei accidisset, si ipsorum
opera adiisset. Of. Mommseni praefationem p. XL sq. At ne Cassio-
dorium quidem ipsum Dionem adiisse certum est. Scimus ante illum
Ablabium quendam de historia Gothorum scripsisse3 eumque in
rebus antiquioribus Cassiodorio fontem primarium fuisse probabile
est. Of. Momms. l. 1. p. XXXVI sq. Ablabio Mommsenus vidit
„primariam operis divisionem secundum tres Gothorum sedes rela—
tam c. 5, 38—42 quodammodo acceptam referri (cp. 14, 82)“. Di-
cuntur enim Gothi primo „in Scythiae solo iuxta paludem Maeoti-
dem, secundo in Mysiam (i. e. Moesiam) Thraciamque et Daciam,
tertio supra mare Ponticum rursus in Scythia habitasse-‘⁴ Si vero
Ablabio haec divisio debetur, concludi potest, illum iam in suum

