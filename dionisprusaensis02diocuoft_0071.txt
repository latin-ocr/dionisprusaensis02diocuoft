ORATIO XL. 53

κελεύσετε ἀποδημεῖν, ὥσπερ ἤδη πολὺν χρόνον ἔχοντα παρ’ ὑμῖν,
ἐπίσταμαι σαφῶς· (ἄλλως τε οὐκ ἀσχολούμενος ἐγώ νομίζω συμ-
φέρειν ύμῖν οὐδὲ τοῦτον ἀποδημῶν τὸν τρόπον ·) ἀλλ’ ὅπερ ἔφην,
βέλτιον ἠγοῦμαι πᾶσιν ἀνθρώποις, οὐ μόνον ὑμῖν, μήτε ἀναιρεῖσθαι
5 ῥᾳδίως ἔχθραν μὴ σφόδρα ἀναγκαίαν, τάς τε πρότερον οὔσας
καταλύεσθαι πάντα τρόπον, ἂν ᾗ δυνατόν, τήν ἐκ τοῦ διαφέρεσθαί
72311) τισι βλάβην μείζονα ἡγουμένους τῆς παρὰ τὰς διαλύσεις ζημίας.
πᾶσα γάρ, ὥς φασιν, εἰρήνη κρείττων πολέμου, καὶ πᾶσα φιλία 26
πολὺ ἀμείνων καὶ λυσιτελεστέρα τοῖς γε νοῦν ἔχουσιν ἔχθρας, καὶ
10 ἰδίᾳ τοῖς οἴκοις καὶ δημοσίᾳ ταῖς πόλεσιν. εἰρήνη μὲν γὰρ καὶ
ὁμόνοια τούς χρωμένους οὐδὲν πώποτε ἔβλαψεν, ἔχθρα δὲ καὶ φι-
λονικία θαυμαστὸν εἰ μή σφόδρα ἀνήκεστα καὶ μεγάλα. ,καὶ τῆς
μὲν ὁμονοίας τό τε ὄνομα εὔφημον ή τε πεῖρα ἀρίστη καὶ λυσιτε-
(494Μ) λεστάτη πᾶσι· στάσεως δὲ καὶ διαφορᾶς σκυθρωπὴ μὲν ή προση-
15 γορία καὶ δυσχερής, πολὺ δὲ χείρω [καὶ] τὰ ἔργα καὶ σκυθρωπό-
τερα. καὶ γὰρ εἰπεῖν ἔστι καὶ ἀκοῦσαι [καὶ] πολλὰ τῶν ἀβουλήτων
καὶ πρᾶξαι καὶ παθεῖν. ή δὲ τῶν ἐγγὺς οὕτως καὶ ὁμόρων δια· 27
φορὰ καὶ τὸ μῖσος οὐδενὶ ἄλλῳ ἔοικεν ἢ στάσει μιᾶς πόλεως,
ὅπου καὶ γάμων κοινωνία πολλοῖς καὶ συμβολαίων καὶ τὸ ἀφι-
20 κνεῖσθαι παρ’ ἀλλήλους σχεδόν τι καθ’ ἑκάστην τήν ἡμέραν καὶ
τὸ συγγενεῖς εἶναι καὶ συνήθεις καὶ ξένους τρόπον τινὰ ἀλλήλοις
ἅπαντας. παροικοῦσα δὲ πόλις ἐχθροὶ καὶ δυσμενὴς λυπηρὸν
(3311) πάντα τρόπον καὶ δυσομίλητον, ὥσπερ εὔνους καὶ φίλη συμφέρον
καὶ ἀγαπητόν. ἐνθυμεῖσθε δὲ ὅσῳ μὲν ἥδιον ἀποδημεῖν πρὸς 28
25 τοὺς πέλας οἰκείως ἔχοντας, ἀλλὰ μὴ ἐχθρῶς, ὅσῳ δὲ βέλτιον
τούς ἐπιξενουμένους ὑποδέχεσθαι χωρὶς ὑποψίας, ἐν δὲ ταῖς κοιναῖς
πανηγύρεσι καὶ θεῶν ἑορταῖς καὶ θέαις ὅσῳ κρεῖττον καὶ σωφρο-
νέστερον ἀναμίγνυσθαι συνθύοντας ἀλλήλοις καὶ συνευχομένους,
ἀλλὰ μή τούναντίον καταρωμένους καὶ βλασφημοῦντας. αἱ δὲ 29
30 ἐπιβοήσεις ἑκατέρου τοῦ πλήθους ἐν τοῖς σταδίοις καὶ τοῖς θεά-
τροις πόσον διαφέρουσι μετὰ ἐπαίνου γιγνόμεναι καὶ πολλῆς
εὐφημίας τῶν μετὰ μίσους καὶ λοιδορίας; οὐ γὰρ ἀνθρώπων

1 ἔχοντα χρόνον (hoc ord.) UT 6 ‹1'1' ἄν ᾖ Τ 7 περὶ τάς libri, corr.
Reiske 8 ὥς φησιν UBT 9 γε om. ΜΤ &eac Τ 10 οἰκείοις Β
12 μεγάλα καὶ ἀνήκεστα (hoc ord.) Reiskius 14 διαφθορᾶς BU (θ expunxit
corrector) 15 καὶ seclusi 16 καί secl. Boissonade pro ἔστι malim
ποιεῖ 17 διαφθορά U (9 expunxit corrector) 18 οὐδὲν ἄλλο libri, οὐδενὶ
ἄλλῳ Reiske 24 ἐνθυμεῖσθαι Μ 25 ἐχθροὺς Μ m. pr. 27 θεαῖς ΒΜ
28 ἀναμίγνυσθε Μ ἀναμίγνυσθαι (αι a corr.) U 29 καὶ om. UBT

