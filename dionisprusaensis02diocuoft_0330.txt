312 APPENDIX 111.

Γενόμενος δὲ κατὰ τούς χρόνους, οὓς Ἀπολλώνιός τε ὁ Τυανεύς
καὶ Εὐφράτης ὁ Τύριος ἐφιλοσόφουν, ἀμφοτέροις ἐπιτηδείως εἶχε,
καίτοι διαφερομένοις πρὸς ἀλλήλους ἔξω τοῦ φιλοσοφίας ἤθους.
τὴν δὲ ἐς τὰ Γετικά ἔθνη πάροδον τοῦ ἀνδρὸς φυγήν μὲν οὐκ ἀξιῶ

5 ὀνομάζειν, ἐπεὶ μὴ προσετάχθη αὐτῷ φυγεῖν, οὐδὲ ἀποδημίαν,
ἐπειδὴ τοῦ φανεροῦ ἐξέστη, κλέπτων ἑαυτὸν ὀφθαλμῶν τε καὶ
ὤτων καὶ ἄλλα ἐν ἄλλῃ γῇ πράττων δέει τῶν κατὰ τὴνν πόλιν
τυραννίδων, ὑφ’ ὧν ἠλαύνετο φιλοσοφία πᾶσα. φυτεύων δὲ καὶ
σκάπτων καὶ ἐπαντλῶν βαλανείοις τε καὶ κήποις, καὶ πολλὰ τοι-

10 αῦτα ὑπὲρ τροφῆς ἐργαζόμενος, οὐδὲ τοῦ σπουδάζειν ήμέλει, ἀλλ’
ἀπὸ δυοῖν βιβλίοιν ἑαυτὸν ξυνεῖχε· ταυτὶ δὲ ἥν ὅ τε Φαίδων ὁ τοῦ
Πλάτωνος καὶ Δημοσθένους ὁ κατὰ τῆς πρεσβείας. θαμίζων δὲ
ἐς τὰ στρατόπεδα, ἐν οἷσπερ εἰώθει τρύχεσθαι, καὶ τούς στρατι-
ώτας ὁρῶν ἐς νεώτερα ὁρμῶντας ἐπὶ Δομετιανῷ ἀπεσφαγμένῳ, οὐκ

15 ἐφείσατο, ἀταξίαν ἰδὼν ἐκραγεῖσαν, ἀλλὰ γυμνὸς ἀναπηδήσας ἐπὶ
βωμὸν ὑψηλὸν ἤρξατο τοῦ λόγου ὧδε·

Αὐτὰρ ὁ γυμνώθη ῥακέων πολύμητις Ὀδυσσεύς·
καὶ εἰπὼν ταῦτα, καὶ δηλώσας ἑαυτὸν ὅτι μή πτωχὸς μηδὲ ὃν ᾤοντο,
Δίων δὲ εἴη ὁ σοφός, ἐπὶ μὲν τήν κατηγορίαν τοῦ τυράννου πολὺς

20 ἔπνευσε, τούς δὲ στρατιώτας ἐδίδαξεν ἀμείνω φρονεῖν τὰ δοκοῦντα
Ῥωμαίοις πράττοντας. καὶ γὰρ ή πειθὼ τοῦ ἀνδρὸς οἶα καταθέλξαι
καὶ τούς μή τοὶ Ἑλλήνων ἀκριβοῦντας. Τραιανός γοῦν ὁ αὐτοκράτωρ
ἀναθέμενος αὐτὸν ἐπὶ τῆς Ῥώμης ἐς τὴν χρυσῆν ἅμαξαν, ἐφ’ ἧς
οἱ βασιλεῖς τὰς ἐκ τῶν πολέμων πομπὰς πομπεύουσιν, ἔλεγε θαμὰ

25 ἐπιστρεφόμενος ἐς τὸν Δίωνα, Τί μὲν λέγεις οὐκ οἶδα· φιλῶ δέ
σε ὡς ἐμαυτόν. σοφιστικώταται δὲ τοῦ Δίωνος αἱ τῶν λόγων εἰ»
κόνες, ἐν αἷς εἰ καὶ πολύς, ἀλλὰ καὶ ἐναργής καὶ τοῖς ὑποκειμένοις
ὅμοιος.

μΡΙήΙοεῒιᾙΑηιε Vit. Apoll. V, 27, p. 209: Δίωνες καὶ Εὐφρᾶται

30 gaudebant Vespasiano imperium capessente. (Schol. Arethae p. 189:
Τόν Προυσαέα λέγει Δίωνα τὸν Χρυσόστομον καὶ τὸν Εὐφράτην,
ἄνδρας φιλοσόφους μέν, ἀειφυγίᾳ δὲ ὑπὸ Νέρωνος καταδικασθέντας,
ὅτι αὐτὸν ἤλεγξαν δημοσίᾳ οὐκ αἰσίως βασιλεύοντα, ὥσπερ καὶ ὁ
κύων Δημήτριος ἐν τῷ ὑπὸ Νέρωνος τούτου λουτρῶνι ἐκτισμένῳ.)

35 37, p. 222: καὶ τὸν Δίωνα οὐκ ἐπῄνει μὲν (seil. Vespasianus)
ξυναράμενον αὐτῷ (Apollonio) τῆς γνώμης, οὐ μὴν ἐπαύσατο ἀγα-
πῶν· ἐπίχαρίς τε γὰρ τὰς διαλέξεις ἐδόκει καὶ τὰς ἔριδας παρῃ-
τεῖτο, ὥραν τε ἐπέφαινε ’τοῖς λόγοις οἵα τοῦ πρὸς τοῖς ἱεροῖς
ἀτμοῦ ἐκπνεῖ, προσῆν δὲ αὐτῷ καὶ τὸ ἀποσχεδιάζειν ἄριστα ἀν-

40 θρώπων.

