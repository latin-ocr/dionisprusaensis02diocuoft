 

TESTIMONIA DE VITA DIONIS. 313

38, p. 223: Ἐρυθριάσας δὲ 6 Δίων, Διάλλαξόν με, βασιλεῦ,
εἷπε, πρὸς Ἀπολλώνιον τὸν διδάσκαλον ὑπὲρ ὧν ἀντιλέγειν αὐτῷ
ἔδοξα μήπω πρότερον ἀντειπὼν τῷ ἀνδρί. ἐπαινέσας οὖν 6 βασι-
λεύς, Χθές, ἔφη, τοῦτο ἐγὼ ᾔτησα καὶ ὑπάρχει. ἀλλ’ αἴτει ὑπὲρ
δωρεᾶς. καὶ 6 Δίων, Λασθένης, ἔφη, ἐστὶ μὲν ἐξ Ἀπαμείας τῆς 5
ἐν τῷ Βιθυνῶν ἔθνει, ξυμφιλοσοφῶν δέ μοι χλαμύδος ἠράσθη
καὶ στρατιώτου βίου· τοῦτον, ἐπειδὴ τρίβωνος πάλιν ἐρᾶν φη-
σιν, ἄνες τῆς στρατείας, δεῖται δὲ αὐτὸς ταῦτα. χαριεῖ δὲ
ἐμοὶ μὲν ἀποφῆναι αὐτὸν ἄνδρα ἀγαθόν, ἐκείνῳ δὲ ζῆν, ὡς βού-
λεται. κ. τ. λ. 10

39, p. 224: ‘H δὲ τοῦ Δίωνος φιλοσοφία ῥητορικωτέρα τῷ
Ἀπολλωνίῳ ἐφαίνετο καὶ ἐς τὸ εὐφραῖνον κατεσκευασμένη μᾶλλον
ὅθεν διορθούμενος αὐτόν φησιν, Αύλῴ καὶ λύρᾳ μᾶλλον ἢ λόγῳ
θέλγε, καὶ πολλαχοῦ τῶν πρὸς Δίωνα ἐπιστολῶν ἐπιπλήττει τῇ
δημαγωγία ταύτῃ. 15

VIII, 7, p. 330: Δίωνα μὴ παυσαίμην γράφων ἐν φίλοις.

Lucianus Peregrin. ο. 18: Πλὴν ἀλλὰ καὶ τοῦτο κλεινὸν αύ-
τοῦ καὶ διὰ στόματος ἧν ἅπασιν, 6 φιλόσοφος διὰ τήν παρρη-
σίαν καὶ τήν ἄγαν ἐλευθερίαν ἐξελαθείς· καὶ προσήλαυνε κατὰ
τοῦτο τῷ Μουσωνίῳ καὶ Δίωνι καὶ Ἐπικτήτῳ καὶ εἴ τις ἄλλος ἐν 20
περιστάσει τοιαύτῃ ἐγένετο.

Themistius Orat. 5, p. 63, D: Οὕτω καὶ οἱ πατέρες τῆς σῆς
βασιλείας τούς προγόνους ταύτης τῆς τέχνης ποῆγον -, Τραια-
νὸς 6 μέγας Δίωνα τὸν χρυσοῦν τήν γλῶτταν. -

Menander περὶ ἐπιδεικτικῶν Rhet. Gr. ΠΙ p. 389, 30 Sp. — 25
ὅταν μὴ τραχείᾳ χρώμεθα τῇ ἀπαγγελίᾳ μηδὲ περιόδους ἐχούσῃ
καὶ ἐνθυμήματα, ἀλλ’ ὅταν ἁπλουστέρα τυγχάνῃ καὶ άφελεστέρα,
οἵα ήΞενοφῶντος καὶ Νικοστράτου καὶ Δίωνος τοῦ Χρυσοστόμου
καὶ Φιλοστράτου τοῦ τῶν Ἡρωικῶν τὴν ἐξήγησιν καὶ τὰς Εἰκόνας
γράψαντος, εἰρομένη καὶ άκατασκεύαστος. 30

l. l. p. 411, 29. γένοιτο δ> ἂν καὶ ἀπὸ λέξεως ἐπιτετηδευ-
μένης καὶ κεκαλλωπισμένης χάρις ἐν λόγῳ, οἵα ἐστὶν ή Πλάτωνος
καὶ Ξενοφῶντος καὶ τῶν νεωτέρων, Δίωνος καὶ Φιλοστράτου καὶ
τῶν σοφιστῶν ὅσοι καὶ συντιθέναι τὸ συγγραφικὸν εἶδος ἔδοξαν
χαριέντως. 35

Synes. Dio. cp. 1. Φιλόστρατος μὲν 6 Λήμνιος ἀναγράφων
τοὺς βίους τῶν μέχρις αὑτοῦ σοφιστῶν ἐν ἀρχῇ τοῦ λόγου δύο

37 ἐν α’ρχῇ - σοφιστῶν om. L m. pr. (suppl. vet. corr. in mrg.)

