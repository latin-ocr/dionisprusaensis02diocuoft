320 APPENDIX 111.

Phot. bibl. cod. 209. ,Ἀνεγνώσθη Δίωνος βιβλίον ἐν λόγοις π’. (13,
οὗτος ἔστι μὲν τήν πατρίδα Προυσαεύς, φυγὰς δ’ ἐγεγόνει ταύτης,
τυραννίδος ἐκκλίνων δουλείαν, καὶ πολλὴν ἐπῆλθε πλανώμενος γῆν.
δεξιὸς δὲ περὶ τοὺς λόγους ἔδοξεν εἶναι, καὶ μάλιστα τούς ὅσοι

5 ῥυθμίζειν συμβουλεύουσι τὰ ἤθη. ἤκμασε δὲ κατὰ τοὺς χρόνους
τοῦ βασιλέως Τραιανοῦ, καὶ πλεῖστον διέτριψε χρόνον παρ’ αὐτῷ
καὶ τῆς ὅτι μάλιστα τιμῆς καὶ δεξιώσεως ἔτυχεν, ὡς καὶ συγκαθέ-
ζεσθαι αὐτὸν τῷ βασιλείῳ ὀχήματι. παῖς μὲν ἦν οὗτος Πασικρά-
τους, σοφιστὴς δὲ καὶ φιλόσοφος τό ἐπιτήδευμα. ἐπὶ τοσοῦτον δ’

10 αὐτὸν τῆς κατὰ τὸ σχῆμά φασι σεμνότητος ἀντιποιεῖσθαι ὡς καὶ
λεοντῆν πολλάκις ἐνημμένον ποιεῖσθαι τὴν πρόοδον. φωνὴν δ’
ήρεμαίαν ἠφίει καὶ σταθεράν· καὶ σχολαῖον μέν, ἀλλ’ οὐκ ἀναβε-
βλημένον βάδισμα, καὶ τόίλλα τῶν κινημάτων οὐκ ἀσύμφωνα “ ἰσχνὸς
δ’ ἧν καὶ οὐδὲ μέγας τὸ σῶμα.

15 Τοῦτον πολλούς φασι καὶ ποικίλους γράψαι λόγους· οἱ δ’ εἰς
ἡμετέραν φθάσαντες γνῶσιν τὸν π’ ἐπλήρουν ἀριθμόν. Χρυσό-
στομον δ> αὐτὸν οἱ λόγοι τῇ κατ’ αὐτὸν γενεᾷ δεδώκασιν ἐπονο-
μάζειν. ἔστι μὲν οὖν, ὅπερ ἔφην, τὸ πλεῖστον αὐτοῦ τῶν λόγων,
οὓς ἡμεῖς ἴσμεν, συμβουλευτικόν· οἶα δ’ εἰκός, καὶ τῴ συμβουλευ-

20 τικῴ παραπλεκόμενον τὸ οἷον δικανικὸν παραπλήσιον τὴν ἀρετὴν (23)
κάν τῷ μέρει τῷδε τοῦ λόγου δεικνύει, καὶ μάλιστα τῶν ἄλλων ὁ
Ῥοδιακός. δριμύς τε γάρ ἐστι τοῖς ἐνθυμήμασι καὶ τὸ συνεστραμ-
μένον πρός γε τὸν αὐτοῦ χαρακτῆρα τῶν λόγων ἔχων καὶ τὸ ἔντονον
μετὰ τοῦ γονίμου πλουτῶν. ἄριστος δὲ τοῖς παραδείγμασι καὶ πολύς

25 ἐστι πανταχοῦ, καὶ ποικίλης ὕλης λαμβάνων αὐτὰ καὶ προσφυῶς ἁρμο-
ζόμενος. χαίρει δὲ μάλιστα καὶ μυθολογήμασι τὰς παραινέσεις συν-
διαπλέκειν’ διὸ καὶ τὸ ἀφελὲς διώκειν δοκεῖ· σπάνιον γὰρ εἴ τις
εὕροι κατὰ τὸν Πλατωνικὸν ζῆλον τοῖς δίαρμα καὶ ὄγκον ἐνερ-
γαζομένοις τῷ λόγῳ, ὥσπερ ἐν τῷ Βορυσθενιτικῴ, μύθοις αὐτὸν

30 ἀποχρώμενον. ἀφελής μὲν οὖν ἐστι τὰ πολλά, ὡς ἔφθην εἰπών,
ταῖς ἐννοίαις, καὶ τῶν τε καθωμιλημένων αὐτῷ καὶ ἐπιπολαζου·
σῶν αἱ λέξεις, καὶ οὐδὲν οὐδ’ ἡ σύνταξις οὔτ’ ἐπὶ τὸ βαθύτερον
οὔτ’ ἐπὶ τὸ καθηδυνόμενον έκνεωτερίζει. καὶ τό γε ἐπὶ τοῖς ῥή-
μασι καὶ τῇ συμπλοκῇ τῶν ὀνομάτων τοῦ σαφοῦς ἄν τις ἐλπίσειε

35 τὸν συγγραφέα κατεστοχάσθαι· ἀλλὰ τό γε διὰ μακροῦ τήν τῆς
διανοίας ἀπόδοσιν προϊέναι, καὶ ταῖς ἐπιβολαῖς ἐκ τοῦ ἐπὶ πλεῖ-
στον τὸν λόγον διαπεπλέχθαι, οὐκ ἐπὶ μικρῷ τῆς τοιαύτης αὐτὸν
ἐκκλείει ἰδέας. ἀλλὰ ταῦτα μὲν παραλλαγὴ ἰδέας καὶ χαρακτῆρος

1 de fonte Photii cf. Wentzel Gebh. Harn. Texte n. Unt. p. 54 29 Boi
ρυσθενικῷ Photius Bk.

 

