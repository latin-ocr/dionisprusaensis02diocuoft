268 DION IS DE PULCHRITUDINE

ὅτι οὐ μόνον ἐξέτεμε τὸν ἐρώμενον, ἀλλὰ καὶ τὸ ὄνομα αὐτοῦ μετωη
νόμασε γυναικεῖον, τῆς αὑτοῦ ἐρωμένης καὶ γυναικός, ῆς ἐκεῖνος
ἐπιθυμήσας ἔγημεν, ἀναφανδὸν εἴρξας τὴν πρόσθεν, ἐφ’ ᾗ τὴν

7 βασιλείαν εἰλήφει. - Καὶ τί ἦν τὸ ὄνομα τῇ γυναικί, ὃ τῷ εὐνούχῳ .
ἔθετο ,·” -— A. Τί δὲ σοὶ τοῦτο ,· πάντως γὰρ οὐ Ῥοδογούνη ἐλέγετο. 5 (2712
ἀλλ’ ἐκεῖνός γε καὶ τὰς ἐν τῇ κεφαλῇ τρίχας διεκέκριτο, καὶ παι-
δίσκαι ἠκολούθουν, ὁπότε βαδίζοι, καὶ ἀμπείχετο ἐσθῆτα γυναι-
κείαν καὶ τά γε ἄλλα οὕτως ἠναγκάζετο ποιεῖν· τέλος δὲ προυτέ-
θησαν μεγάλαι [καὶ] τιμαὶ καὶ χρήματα ἄπειρα τὸ πλῆθος, ὅστις (50431

8 αὐτὸν γυναῖκα ποιήσειεν. - 'H οὖν καὶ ὑπέσχοντο ,· Δ. Τί δὲ οὐκ 10
ἔμελλον ἐκείνῳ ὑποσχέσθαι τοσαῦτα διδόντι, ἢ οὐκ οἶσθα τὴν
δύναμιν τοῦ διδόντος ὅση ἐστίν, ὅπου γε καὶ ὁπόταν βασιλέα ἀπο-
δεῖξαι δέῃ, τὸν πλουσιώτατον αἱροῦνται καὶ παρ’ οὗ ἂν ἐλπίσωσιν
ὡς πλεῖστον ἀργύριον λήψεσθαι, τὰ δὲ ἄλλα οὐδὲν φροντίζουσιν
ὁποῖος ἂν ᾖ, κᾶν μέλλῃ πάντας διατεμεῖν παραλαβὼν τὴν ἀρχήν, 15
τούς τε ἄλλους ἅπαντας καὶ αὐτούς ἐκείνους τους εἰληφότας τὰ
χρήματα, καὶ ἔτι πάντων αὐτούς καὶ τῶν ὑπαρχόντων ἀφαιρήσε-

9 σθαι. τούτῳ δὴ μάλιστα περιῆν ὁ Νέρων, καὶ ουδεὶς ἀντέλεγεν
αὐτῷ περὶ ουδενὸς ό,τι εἴποι οὐδ’ ἀδύνατον ἔφη εἶναι ὃ κελεύ-
σειεν, [ὥστε] οὐδ’ εἰ πέτεσθαι κελεύοι τινά, (ἀλλὰ) καὶ τοῦτο ύπέ- 20
σχετο αὐτῷ, καὶ συχνὸν χρόνον ἐτρέφετο ἔνδον παρ’ αύτῷ ἐν τοῖς
βασιλείοις, ὡς πτησόμενος. μόνος γὰρ δὴ οὐδένα τρόπον ἐφείδετο
χρημάτων, οὔτε διδούς οὔτε λαμβάνων. διὰ μόνην μέντοι ταύτην
τὴν ὕβριν καὶ ἀπέθανε τὴν εἰς τὸν εὐνοῦχον. ὀργισθεὶς γὰρ ἐξή-
νεγκεν αὐτοῦ τὰ βουλεύματα τοῖς περὶ αὐτόν· καὶ οὕτως ἀπέστη- 25
σαν ἀπ’ αὐτοῦ καὶ ἠνάγκασαν ὅτῳ· ποτὲ τρόπῳ ἀπολέσθαι αὐτόν·

10 οὐδέπω γὰρ καὶ νῦν τοῦτό γε δῆλόν ἐστιν· ἐπεὶ τῶν γε ἄλλων
ἕνεκεν ουδὲν ἐκώλυεν αυτὸν βασιλεύειν τὸν ἅπαντα χρόνον, <ὄν> γε
καὶ νῦν ἔτι πάντες ἐπιθυμοῦσι ζῆν. οἱ δὲ πλεῖστοι καὶ οι’,ονται
καίπερ τρόπον τινὰ οὐχ ἅπαξ αὐτοῦ τεθνηκότος, ἀλλὰ πολλάκις 30(505 11)
μετὰ τῶν σφόδρα οἰηθέντων αὐτὸν ζῆν. - Σύ μὲν ἀεὶ λόγους

505]

1 ἐράμενον Β 2 αὐτοῦ libri, corr. Dind. ἐραμένης Β Poppaeam
dicit 3 τὴν πρόσθεν scil. Octaviam 5 ού Ῥοδογούνη ἐλέγετο cf. or.
LXIV ξ 2 6 διεκέκριτο cf. Plut. Rom. 15 extr. παιδίας καὶ Μ 7 αμ-
πείχετο UBM ἀμπίσχετο Τ et vu1gata αἰσθῆτα Μ 9 καὶ seclusit Reiskius
10 ἦ οῦν Μ τί δαὶ UB 11 ὓπέσχεσθαι Μ 17 οἷφαιρέσασθαι Μ
20 ω’στε οὐδ’ εἰ UBM, in T superscriptum καὶ ει ,- malui ω’στε secludere, addito
άλλά post κελεύοι τινὰ,· eodem ὥστε transponit Wil. . cf. Suet. Nero 12 Icarus
primo statim conatu iuxta cubiculum eius decidit ipsumque cruore respersit
(Emp.) 26 ἅπωλέσεαι Μ 28 ὅν add. casaub. 30 καίπερ Emp„ καὶ libri
αὐτὸν τεθνηκότα Β

