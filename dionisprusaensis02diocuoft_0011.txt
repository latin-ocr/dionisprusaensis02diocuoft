PRAEFATIO. VII

Haec omnia ex Dione sumpta esse evincit sententiae inde a
nomine eius prolato continuitas. Atque eo haec coniectura confir-
matur, quod hic sacerdotibus „qui pii vocabantur“ periculi repulsi
meritum tribuitur, in fragm. I Tarabostesei memorantur, qui postea
Pilleatorum nomen acceperint, „ex quibus eis et reges et sacerdotes
ordinabantur“, Pilleati autem in c. XI, 71 theologica doctrina ceteris
praestitisse et deorum cultum administrasse dicuntur. In his om-v
nibus agnoscitur Dio politicus et theologus, qui robur Getarum tunc
temporis Romanorum cladibus nobilitatum ex sacerdotium eorun-
demque philosophorum in re publica dominatione derivavit. Si
hoc animum advertimus, non iam mirabimur Dionem philosophum
hoc uno opere historicum exstitisse. Fecit quod Tacitus eodem
fere tempore fecit, cum de situ et populis Germaniae, quae propter
Traiani res gestas omnium in ore versaretur, libellum conderet. Sed
fecit ut philosophus quod ille ut rerum scriptor: gravissima ei
fuerunt, quae de Getarum moribus et institutis proderet, Romano—
rum et Graecorum luxuriae incorruptam illorum et vetustis institutis
innixam virtutem oppositurus. Quodsi haec recte disputavimuS‚ non
poterit dubitari, quin etiam ea ex Dione manaverint, quae c. XI de
Dicineo eiusque successoribus et c. XIII de bellis Dacicis Roma-
norum narrantur, quae Domitiano imperante gesta sunt. Nam et
Dicinei mentionem et Pilleatorum, quae c. V occurrit, Dioni deberi
vidimus (frg. 1.). Illic autem non inveniebatur nisi brevis adum-
bratio eorum quae c. XI fusius exponuntur. Accedit quod ipsae
res c. XI tractatae philosopho magis quam historico auctori aptae
videntur. Quae vero c. XIII de Domitiani Dacicis bellis legimus,
ad quem aptius auctorem reserentur quam ad Dionem, quem ex
Philostrati vita scimus, ipsum in castris legionum ad Istrum positis
(alia enim intellegi non possunt) moratum esse, quo tempore Domi-
tianus obiit? Nam tractata esse haec bella in Geticis Dionis certum
est, quia et poterat de illis narrare quae ipse viderat et lectorum
maxime propter periculum imperio Romano imminens de Geticis
rebus edoceri intererat. Itaque cum ea quae proxime antecedunt
apud Iordanem, ex Dione Ablabium (vel Cassiodorium) hausisse
certum sit, haec quoque Dioni tribuo.

Fragm. IV. „Dehinc regnante Gothis Buruista Dicineus venit in
Gothiam, quo tempore Romanorum Sylla potitus est principatum.
quem Dicineum suscipiens Buruista dedit ei pene regiam potestatem;
cuius consilio Gothi Germanorum terras, quas nunc Franci optinent,
populati sunt. Caesar vem, qui sibi primus omnium Romanum

