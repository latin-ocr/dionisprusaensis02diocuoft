140 DIONIS CHRYSEIS

γυναῖκες, οὐκ ἐπὶ κάλλει μόνον, ἀλλὰ καὶ τὴν ἀρχὴν αὑταῖςνομι-
ζουσαι προσήκειν μᾶλλον. τοὺς μὲν γὰρ Πελοπίδας τε εἶναι καὶ
ἐπήλυδας τῆς Ἑλλάδος, αὐταὶ δὲ Ἀχαιίδες, Τυνδάρεω θυγατέρες
καὶ Λήδας. ὁ δὲ Τυνδάρειος ἔνδοξος ἦν καὶ βασιλεὺς τῆς Σπάρ-
της, ὥστε καὶ τήν Ἑλένην διὰ τοῦτο ἐμνήστευσαν οἱ ἄριστοι τῶν 5
11Ἑλλήνων καὶ βοηθήσειν ὤμοσαν. πρὸς δὲ τούτοις ἀδελφαὶ Κάστο-
ρος καὶ Πολυδεύκους ἦσαν, οἳ Διὸς παῖδες ἐνομίσθησαν καὶ θεοὶ
μέχρι νῦν πᾶσι δοκοῦσι διὰ τήν δύναμιν ἢν τότε ἔσχον. τῶν μὲν
γὰρ ἐν Πελοποννήσῳ προεῖχον· τῶν δὲ ἔξω Πελοποννήσου μεγίστη
δύναμις ἦν ή περὶ τὰς Ἀθήνας, καὶ ταύτην καθεῖλον ἐπιστρατεύ- 10
σαντες Θησέως βασιλεύοντος. ἔτι δὲ ἀνεψιὸς ἐγεγόνει αὐτοῖς Με- (3173]
λέαγρος ὁ τῶν Ἑλλήνων ἄριστος. ταῦτα μὲν οὖν (ἴσως) οὐκ ήπί-
στατο ή Χρυσηίς, τὸ δὲ φρόνημα ἤκουε τῶν γυναικῶν καὶ τήν
Ἑλένην ἐπεγίγνωσκεν, ὅσον ὑπερεῖχε τοῦ ἀνδρός· ὥστε ἐπειδὴ τὰ
περὶ τὴν Ἀσίαν μεγάλα ἤκουε διά τε χώρας ἀρετὴν καὶ πλῆθος 15
ἀνθρώπων καὶ χρημάτων, κατεφρόνησεν οὐ τοῦ Μενελάου μόνον,
ἀλλὰ τοῦ τε Ἀγαμέμνονος καὶ ξυμπάσης τῆς Ἑλλάδος, καὶ ταῦτα
12 εἵλετο ἄντ’ ἐκείνων. o‘ μὲν οὖν ΠΙενέλαος καὶ πρότερον ὑπεῖκε
περὶ πάντων τῇ Ἑλένῃ καὶ ὕστερον εἰληφὼς αἰχμάλωτον ὅμως
ἐθεράπευεν· ό δὲ Ἀγαμέμνων διὰ τὴν ἀρχὴν ἐπαιρόμενος τὴν Κλυ- 20
ταιμνήστραν ἠτίμασεν, ὥστε δῆλον ἧν ὅτι οὐκ ἀνέξοιντο ἀλλήλων,
ἀλλ’ ἔσοιτο τοιαῦτα σχεδὸν ὁποῖα συνέπεσεν. οὐδὲ γὰρ ἐκεῖνα
ἥδετο λέγοντος τοῦ Ἀγαμέμνονος ή Χρυσηίς, καὶ ταῦτα φανερῶς
έν ἐκκλησία τῶν Ἀχαιῶν, ὅτι προτιμᾷ τῆς γυναικὸς αὐτὴν καὶ οὐδὲν
13ήγοῖτο χείρονα· φθόνον γὰρ καὶ ζηλοτυπίαν ᾔδει φέροντα. καὶ 25
νὴ Δία τὸν τρόπον ἑώρα τόῦ Ἀγαμέμνονος ὅτι οὗ βέβαιος ἀλλὰ (585 Μ)
ὑπερήφανος εἴη καὶ ὑβριστής, καὶ τί ποιήσει πρὸς αὐτὴν αἰχμά-
λωτον οὖσαν ἐλογίζετο παυσάμενος τῆς ἐπιθυμίας, ὅπου γε τῆς
ἑαυτοῦ γυναικός, βασιλίδος τε οὔσης καὶ παῖδας ἐξ αὐτῆς πεποιη-
μένος, οὕτως ὀλιγώρως ἐμνημόνευεν. αἱ ’μὲν γὰρ ἀνόητοι χαί· 30
ρουσιν ἐπὶ τοῖς ἐρασταῖς, ὅταν φαίνωνται τὰς ἄλλας ἀτιμάζοντες·
αἱ δὲ νοῦν ἔχουσαι τὴν φύσιν ὁρῶσι τοῦ ταῦτα ποιοῦντος ἢ λέ· (3183]
14 γοντος. ἅμα δὲ καὶ πρὸς αὐτὴν ᾐσθάνετο αὐτὸν ὑβριστικῶς ἔχειν,

 

 

1 αὐταῖς U 3 ἐπίλυδας U m. pr. αὗται UM θυγατέρας Μ
10 καθεῖλαν ΒΜ 12 ἴσως add. Emp. dubitans e cod. S (qui οὖν om.)
14 ἐπεγίνωσκεν U scribendum: ὑπερεῖδε, ut ostendunt quae secuntur

16 κατεφρόνησε U m. pr. (v add. corr.) 18 ὑπῆκε Μ 21 immo: ἠτίμαζεν
25 ηγεῖτο Β ήιδη U m. pr. 27 αὐτὴν U 31 φαίνονται BMU m. pr„

corr. Emp. 32 ὑφορῶσι Geelius 33 αὐτὴν libri, αὑτὴν Emp. e cod. S
malim: ἔχοντα

 

