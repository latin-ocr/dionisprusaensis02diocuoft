164 DIONIS DE GLORIA

τῶν τοιούτων ἢ σώματος εὐτονίας ἢ λαλιὰν γοῦν περιποιησάμενοι,
καθάπερ ἐπτερωμένοι μόνον οὐ κατ’ ἄστρων φέρονται, δημαγωγοί
τε καὶ ξεναγοὶ καὶ σοφισταὶ λεγόμενοι, δήμους καὶ σατράπας καὶ (608 Μ)
μαθητὰς θηρεύοντες· τῶν δὲ ἄλλων ἕκαστος τῶν μηδεμίαν χορη-
γίαν ἐχόντων, ὑπὸ δὲ τῆς αὐτῆς νόσου κρατουμένων, περιέρχεται 5
πρὸς ἕτερον ζῶν καὶ τί περὶ αὐτοῦ λέγει τις φροντίζων, κᾶν μὲν
εὐφημήσῃ τις, ὡς οἴεται, μακάριος καὶ φαιδρός, εἰ δὲ μή, ταπεινός
τε καὶ κατηφὴς καὶ τοιοῦτον αὐτὸν εἶναι νομίζων ὁποῖον ἂν εἴπῃ
τις. καὶ δίαιταν μὲν ἢ δίκην ἂν ἔχῃ πρός τινα, οὐκ ἀξιοῖ τὸν
διαιτητὴν ἢ τὸν δικαστὴν τοῖς τυχοῦσι προσέχειν μάρτυσιν, αὐτὸς 10
13 δ’ ὑπὲρ ἑαυτοῦ πάντας ἀξιόχρεως ἡγεῖται. τί δὴ κακοδαιμονέστερον
ἀνθρώπων ἐπ’ ἄλλοις κειμένων καὶ τὸν ἀπαντῶντα κύριον ἐχόν-
των, πρὸς ὃν ἀεὶ βλέπειν ἀνάγκη καὶ σκοπεῖν τὸ πρόσωπον ἑκάστου,
καθάπερ τοῖς οἰκέταις τὸ τῶν δεσποτῶν ; πᾶσα μὲν οὖν ἐστι δου-
λεία χαλεπή· τοὺς δὲ ἀπὸ τύχης ἐν οἰκίᾳ τοιαύτῃ δουλεύοντας, ἐν ᾗ 15
δύο ἢ τρεῖς δεσπόται, καὶ ταῦτα ταῖς τε ἡλικίαις καὶ ταῖς φύσεσι (35:331
διάφοροι (λέγω δὲ πρεσβύτης ἀνελεύθερος καὶ τούτου παῖδες νεα-
νίσκοι πίνειν καὶ σπαθᾶν θέλοντες) τίς οὐκ ἂν τῶν ἄλλων οἰκετῶν
ὁμολογήσειεν ἀθλιωτέρους, ὅταν τοσούτους δέῃ θεραπεύειν, καὶ
14 τούτων ἕκαστον ἄλλο τι βουλόμενον καὶ προστάττοντα ,· εί δέ τις 20
δημόσιος οἰκέτης εἴη, πρεσβυτῶν [ἢ] νεανίσκων, πενήτων, πλουσίων,
ἀσώτων, φιλαργύρων, ποῖός τις ἂν ὁ τοιοῦτος εἴη,· οἶμαι δὲ,
εἴ τις ἐν τοιαύτῃ πόλει χρήματα ἔχων ἠναγκάζετο βιοῦν, ἐν ᾗ πᾶσιν
ἐξῆν ἁρπάζειν τὰ τοῦ πέλας καὶ μηδεὶς νόμος ἐκώλυε, παραχρῆμα
ἂν ἀπέστη τῶν χρημάτων, εἰ καὶ φιλαργυρίᾳ τούς πώποτε ὑπερ- 25
βεβλήκει. τοῦτο δὴ νῦν ἐπὶ τῆς δόξης ἐστίν, ἐφεῖται γὰρ εἰς ταύ-
την τῴ βουλομένῳ τινὰ βλάπτειν καὶ πολίτῃ καὶ ξένῳ καὶ μετοίκῳ.
15 τοῖς ἀτίμοις ἀβίωτος εὐλόγως ὁ βίος φαίνεται, καὶ πολλοὶ μᾶλλον
αἱροῦνται θάνατον ἢ ζῆν τὴν ἐπιτιμίαν ἀποβαλόντες, ὅτι τῷ ἐθε-
λήσαντι τύπτειν ἔξεστι καὶ κόλασις οὐκ ἔστιν οὐδεμία τοῦ προπη- 30
λακίζοντος. οὐκοῦν τὸν δοξοκόπον ἅπασιν ἔξεστι τύπτειν τῷ παντὶ (609 Μ

1 εὐτονίας scripsi, ἢ ἀπονοίας libri λαλιὰ Ρ m. pr. 2 μετ’ ἄστρων
Gasda 6 ζῶν UBMP ζητῶν H 8 αὐτὸν UPH εἷ’πει Ρ 11 δὲ ΒΜ
αὐτοῦ ΡΗΜ ἀξιόχρεους ΡΗ 12 τών pro τὸν (Ῥ) Μ ἀπατῶντα Β

15 τοιαύτῃ Emp„ τῇ αὐτῇ libri ἐν ᾗ [JBP ἐὰν ᾖ Μ ἧς Η 16 κατὰ ταύτὸ
Μ κατ’ αὐτὰ mutatum in καὶ ταῦτα -H δὲ pro τε Μ 18 σπαταλᾶν PH

20 τοῦτον Ρ βουλευόμενον Η 21 ἢ seclusit Reiske 22 φιλαργύρων -—
23 ἠναγκάζετο in mrg. suppl. P 26 malim: ταύτὸ δὴ vel τοῦτο δὲ καὶ; νῦν
del. Wil. ἐφεῖτα Ρ 28 πολὺ pro πολλοὶ UB 29 ἀποβάλοντες Β ὅτι in
rasura H 30 ἔστιν οὐδεμία Pflugk, ἔστιν ἰδία UBM ἔστι νὴ δία ΡΗ

