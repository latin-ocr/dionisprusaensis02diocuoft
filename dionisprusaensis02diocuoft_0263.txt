ORATIO XVII. 245

δέον, μὴ μέντοι πράττωσιν. οὐ γάρ ἐστι τέλος οὔτε τοῖς κάμνουσι 3
τὸ γνῶναι τὸ συμφέρον αὐτοῖς, ἀλλ’ οἶμαι τὸ χρήσασθαι· τοῦτο
γὰρ αὐτοῖς παρέξει τὴν ὑγίειαν· οὔτε τοῖς ἄλλοις τὸ μαθεῖν γε τὰ
ὠφελοῦντα καὶ βλάπτοντα πρὸς τὸν βίον, ἀλλὰ τὸ μὴ διαμαρτάνειν

5 <ἐν> τῇ τούτων αἱρέσει. καθάπερ γὰρ ἔστιν ἰδεῖν τοὺς ὀφθαλμιῶντας
ἐπισταμένους μὲν ὅτι λυπεῖ τὸ προσάγειν τοῖς ὀφθαλμοῖς τὰς
χεῖρας, ὅμως δὲ οὐκ ἐθέλοντας ἀπέχεσθαι, παραπλησίως καὶ περὶ
τὰ ἀλλα πράγματα οἱ πολλοὶ καὶ λίαν εἰδότες ὡς οὐ λυσιτελεῖ τι
ποιεῖν, οὐδὲν ἦττον ἐμπίπτουσιν εἰς αὐτό. τίς γοῦν οὐκ οἶδε τὴν 4

248Μ)10 ἀκρασίαν ὡς μέγα ἐστὶ κακὸν τοῖς ἔχουσιν ,· ἀλλ’ ὅμως μυρίους ἄν
τις ἀκρατεῖς εὕροι. καὶ νὴ Δία γε τὴν ἀργίαν ἅπαντες ἴσασιν ὡς
οὐ μόνον οὐχ οἶα τε πορίζειν τὰ δέοντα πρὸς τὸ ζῆν, ἀλλ’ ἔτι καὶ
τά ὄντα ἀπόλλυσι· καίτοι <σχεδ>όν τι πλείους ἔστιν εὑρεῖν τους

(464311) αργους τῶν ἐθελόντων τι πράττειν. ὅθεν οἶμαι προσήκει τούς 5

15 ἄμεινον φρονοῦντας ἀεὶ καὶ συνεχῶς ὑπὲρ τούτων λέγειν, ἐάν πως
γένηται δυνατὸν ἐπιστρέψαι καὶ βιάσασθαι πρὸς τὸ κρεῖττον.
ὥσπερ γὰρ ἐν τοῖς μυστηρίοις ὁ ἱεροφάντης οὐχ ἅπαξ προαγορεύει
τοῖς μυουμένοις ἕκαστον ὧν χρή, τὸν αὐτὸν τρόπον καὶ τοὺς ὑπὲρ
τῶν συμφερόντων λόγους ὥσπερ τινὰ πρόρρησιν ἱερὰν λυσιτελεῖ

20 πολλάκις, μᾶλλον δὲ ἀεὶ λέγεσθαι. τὰ γοῦν φλεγμαίνοντα τῶν σω- 6
μάτων οὐκ εὐθὺς ἐνέδωκε πρὸς τὴν πρώτην καταιόνησιν, ἀλλ’ ἂν
συνεχῶς τοῦτο ποιῇ τις, ἐμαλάχθη καὶ ῥᾷον ἔσχεν· οὐκοῦν ὁμοίως
καὶ τὴν ἐν τῇ ψυχῇ τῶν πολλῶν φλεγμονὴν ἀγαπητὸν εἴ τις δύ-
ναιτο πραῦναι διηνεκῶς τῷ λόγῳ χρώμενος.

25 Φημὶ δὴ καὶ περὶ τῆς πλεονεξίας εἰδέναι μὲν ἅπαντας ὡς
οὔτε συμφέρον οὔτε καλόν ἐστιν, ἀλλὰ τῶν μεγίστων κακῶν αἴτιον,
μὴ μέντοι γε ἀπέχεσθαι μηδὲ ἐθέλειν μηδένα ἀνθρώπων ἴσον
ἔχειν τῶ πέλας. καίτοι τὴν μὲν ἀργίαν καὶ τὴν ἀκρασίαν καὶ κα· 7
θόλου πάσας ἁπλῶς τὰς ἄλλας κακίας εὕροι τις αν αυτοῖς τοῖς

30 ἔχουσι βλαβεράς, καὶ νουθεσίας μὲν οἶμαι καὶ καταγνώσεως τοὺς
ἔν τινι τούτων ὑπάρχοντας δικαίως τυγχάνοντας, οὗ μὴν μισου-
μένους γε οὐδὲ κοινούς ἅπασι δοκοῦντας ἐχθρούς. ἡ πλεονεξία

 

 

3 ὑγείαν libri, corr. Dind. γε τὰ scripsi, τά γε libri3 τά τε Reiskius
5 ἐν add. Wil τῆς pro τῇ Μ, unde τῆς- αιρὲσεως coni. Emp. (in schedis)
7 ὅμοιως Μ 8 λείαν Μ 12 οἶα τε Β οἱοί τε U ε’τι Reiskius, ότι libri
13 καίτοι σχεδόν τι scripsi καὶ τῷ όντι libri, καίτοι τῷ παντὶ Emp. quod mihi
nimium videbatur 16 malim: ἐπιστρέψαι (τινὰς) 19 τιναπόρρησιν U m. pr.
22 τοῦτο om. U 28 τὸν πέλας UB ἀργείαν MU m. pr. ἀκρά-
τειαν Μ

