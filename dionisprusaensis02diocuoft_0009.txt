PRAEFATIO. V

usum vertisse quae de Getis i. e. Dacis Moesiae provinciae fini-
timis narraverat Dio. Nam in altera illa parte quae vel disertis
verbis ad Dionem referuntur vel ex eo hausta esse probari potest,
iis quasi fundamento nititur tota narratio. Itaque auctor illius divi-
sionis-i. e. Ablabius Dionem usurpasse censendus est.

Dubitari potest, utrum ad primam quoque partem narrationis
quae est de Gothis paludem Maeotidem accolentibus an ad alteram
tantum Dionis opus adhiberi potuerit. Poterat profecto iam Dio
narrare, Getas e sedibus ad Maeotidem sitis in Daciam et Moesiam
invasisse. At probari potest hanc partem Iordanianae narrationis non
e Dione, sed. ex aliis fontibus haustam esse. Nam c. X, 62 narratur
post victoriam a Tomyri Getarum regina de Persis reportatam Getas
in Moesiam transisse. Quae de Gyri bello cum Scythis gesto narrat,
Pompeio Trogo deberi ipse Iordanes significat. Dionem vero ex
c. IX intelligitur iam belli Troiani aetate Moesiam ab eadem gente
habitatam voluisse, quae Domitiani et Traiani aetate ibi habitaret.
Hinc intelligitur ad solam alteram partem narrationis Dionem ab
Ablabio adhiberi potuisse. In hoc autem inter primarios fontes eum
fuisse, iam ex c. V, 39 vaticinamur, ubi proposita illa divisione, de
qua locuti sumus, statim nonnulla praecipiuntur, quae ad alteram
Gothorum sedem pertinent. Nam testis eorum Dio editur.

Fragm. Ι. „In secunda (scil. sede), id est Daciae Thraciaeque
et Mysiae solo Zalmoxen (scil. regem habuerunt), quem mirae philo-
sophiae eruditionis fuisse testantur plerique scriptores annalium.
Nam et Zeutam prius habuerunt eruditum, post etiam Dicineum
[tertium zalmoxen, de quo superius diximus} nec defuerunt, qui
eos sapientiam erudirent. unde et pene omnibus barbaris Gothi
sapientiores semper extiterunt Graecisque pene consimiles, ut refert
Dio, qui historias eorum annalesque Graeco stilo composuit. qui
dicit primum Tarabosteseos, deinde vocatos pilleatos hos, qui inter
eos generosi extabant, ex quibus eis et reges et sacerdotes ordina-
bantur.“

Quae secuntur de Martis apud Getas cultu ab iis quae exscripsi
segreganda sunt, quia sententia a praecedentibus prorsus abhorret.
Neque enim Dio postquam eruditionem Getarum et humanitatem
Graecae similem laudavit, poterat de Marte captivorum sanguine
placato loqui. Cetera Dionea sunt. Nam quae Dionis nomen ante-
cedunt cum sequentibus unam et continuam sententiam efficiunt.
Seclusi verba ineptissima „tertium Zalmoxen, de quo superius dixi-
mus“, non quo Iordani abiudicarem, sed ut Dionis sententiam re-

