VI PRAEFATIO.

cuperarem. Qui voluit dicere et ante et post Zalmoxin sapientiae
doctores apud Getas fuisse. Dicineum Sullae aetate fuisse c. XI
narratur. Potuitne Zalmoxis tertius post illum nominari? Quod ad
Pilcatos attinet, Mommsenus iam attulit locum ex chrysostomi
or. LXXII ξ 3 ἔνθα γὰρ ἐνίοτε βλέπουσιν ἀνθρώπους τοὺς μέν
τινας πίλους ἐπὶ ταῖς κεφαλαῖς ἔχοντας, ὡς νῦν τῶν Θρᾳκῶν τινες
τῶν Γετῶν λεγομένων. Atque aptissimum esse Dioni hoc studium
philosophiae apud barbaras gentes vigentis sciunt qui orationes eius
legerunt.

Iterum Dionis mentio occurrit in c. IX, 58:

Fragm. II. „Dio storicus et antiquitatum diligentissimus inqui—
sitor, qui operi suo Getica titulum dedit — — hic Dio regem illis
post tempora multa commemorat nomine Telephum.“

Quae deinde narratur a Iordane Telephi historia non ex Dione
sumpta est, sed ex Dictye. Vide locos a Mommseno allatos, qui
partim etiam verbis conspirant. Sed Dionem quoque certum est
Moesiae regem Telephum dixisse, Mysos eosdem esse atque Getas
arbitratum.

Tertia Dionis mentio occurrit in c. X, 65:

Fragm. 111 ‚‚[Philippus quoque, pater Alexandri Magni, cum
Gothis amicitias copulans Medopam Gudilae regis filiam accepit
uxorem, ut tali affinitate roboratus Macedonum regna firmaret] qua
tempestate Dio storico dicente Philippus inopia pecuniae passuS,
Odyssitanam Moesiae civitatem instructis copiis vastare deliberat,
quae tunc propter vicinam Thomes Gothis erat subiecta. unde et
sacerdotes Gothorum illi qui pii vocabantur subito patefactis portis
cum citharis et vestibus candidis egressi patriis diis, ut sibi pro-
pitii Macedonas repellerent, voce supplici modulantes· quos Mace-
dones sic fiducialiter sibi occurrere contuentes stupiscent et, si dici
fas est, ab inermibus terrentur armati. nec mora soluta acie quam
ad bellandum construxerant, non tantum ab urbis excidio <abstinue-
runt add. Mommsenus>, verum etiam et quos foris fuerant iure belli
adepti, reddiderunt, foedusque inito ad sua reversi sunt. quod
dolum post longum tempus reminiscens egregius Gothorum ductor
Sithalcus, CL virorum milibus congregatis Atheniensibus intulit
bellum adversus Perdiccam Macedoniae regem, quem Alexander — —
Atheniensium principatui hereditario iure reliquerat successorem.
Magno proelio cum hoc inito Gothi superiores inventi sunt, et sic
pro iniuria, qua illi in Moesia dudum fecissent, isti in Grecia dis-
currentes cunctam Macedoniam vastaverunt.“

